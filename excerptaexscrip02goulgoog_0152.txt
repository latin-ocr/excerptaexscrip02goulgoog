138 METAMORPHOSEON

Corniger exsequitur Veneris mandata: suisque,
Quicquid in AEnefi' fuerat mortale, repurgat,
Et respergit aquis· Pars optima restitit illi.
Lustratum genitrix divino corpus odore
Unxit, et ambrosia cum dulci nectare mixta 95
Contigit os, fecitque deum ε quem turba Quirini
N uncupat Indigetem3 temploque arisque recepit.
Inde* sub Ascanii ditione binominis Alba,
Resque Latina fuit: succedit Silvius illi:
Quo satus, antiquo tenuit repetita Latinus 100
Nomina cum sceptro. Clarum subit Alba Latinum ε
Epitos ex illo est: post hunc Capetusque, Capysque3
· Sed Capys ante fuit. Regnum Tiberinus ab illis
Cepit3 et in Tusci demersus fluminis undis
¹ N omina fecit aquae. De quo Remulusque, feroxque 105
Acrota sunt geniti ε Remulus maturior annis
Fulmineo periit, imitator fulminis, ictu.
Fratre suo sceptrum moderatior Acrota forti
Tradit Ave‘ntino ε qui quo regnarat, eodem
Monte jacet positus ; tribuitque vocabula monti. 110
Jamque Palatinae summam Proca gentis habebat.
Rege sub hoc Pomona fuit: qua nulla Latinas
Inter Hamadryadas coluit sollertius hortoS,
N ec fuit arborei studiosior altera foetfis z
Unde tenet nomen. Non silvas illa, nec amnes3 11¹5
Rus amat, et ramos, felicia poma ferentes.
Nec jaculo gravis est, sed adunca dextera falce:
Qua modo luxuriem premit, et spatiantia passim
Brachia compescit: fissa modo cortice virgam
Inserit, et succos alieno praestat alumno. 120
N ec patitur sentire sitim ι- bibulaeque recurvas
Radicis fibras labentibus irrigat undis.

