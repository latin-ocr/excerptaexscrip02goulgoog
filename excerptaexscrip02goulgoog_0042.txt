28 METAMORPHOSEON

Quid faciat? multum coeli post terga relictum :

Ante oculos plus est. Animo metitur utrumque.

Et modo, quos illi fato contingere non est,

Prospicit occasus ε interdum respicit ortus.

Quidque agat ignarus, stupet: et nec sraena remittit, 190
N ec retinere valet: nec nomina novit equorum.

Sparsa quoque in vario passim miracula coelo,
Vastarumque videt trepidus simulacra ferarum.

Est locuS, in geminos ubi brachia concavat arcus
Scorpios; et cauda flexisque utrinque lacertis ’ · 195
Porrigit in spatium signorum membra duorum.

Hunc puer ut nigri madidum sudore veneni

Vulnera curvata minitantem cuspide vidit3

Mentis inopS, gelida formidine lora remisit.

Quae‘postquam summum tetigere jacentia tergum, 200
Exspatiantur equi ε nulloque inhibente per auras

Ignotae regionis eunt3 quaque impetus egit,

Hac sine lege ruunt t altoque sub aethere fixis

Incursant stellis, rapiuntque per avia currum.

Et modo summa petunt, modo per decliva, viasque 205

Praecipites spatio terrae propiore feruntur.
Inferiusque suis fratemos currere Luna
Admiratur equos: ambustaque nubila fumant.

Corripitur flammiS‚ ut quaeque altissima, tellus3

Fissaque agit rimaS‚ et succis aret ademptis. 210
Pabula canescunt τ cum frondibus uritur arbos τ
Materiamque suo praebet seges arida damno.

Parva queror. Magnae pereunt cum moenibus urbes ε
Cumque suis totas populis incendia gentes

In cinerem vertunt. Silvae cum montibus ardent. 215
Ardet Athos, Taurusque Cilix, et TmoluS‚ et OEte ;

Et nunc sicca, prius celeberrima sontibus, Ide3

