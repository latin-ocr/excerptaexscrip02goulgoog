1 34 METAMORPHOSEON

Occidit a forti (sic vos voluistis) Achille.
Da, precor, huic aliquem, solatia mortis, honorem,
Summe deum rector, maternaque vulnera leni)
Jupiter annuerat 3 cum Memnonis arduus alto
Corruit igne roguS‚ nigrique volumina fumi
lnfecere diem ε veluti cum flumina natas
Exhalant nebulas, nec sol admittitur infra.
Atra favilla volat, glomerataque corpus in unum
Densatur3 faciemque capit: sumitque calorem
Atque animam ex igni. Levitas sua praebuit alas.
Et primo similis volucri, mox vera volucris
Insonuit pennis. Pariter sonuere sorores
Innumerae, quibus est eadem natalis origo.
Terque rogum lustrant ε et consonus exit in auras
Ter clangor τ quarto seducunt castra volatu.
Tum duo diversa populi de parte seroces
Bella gerunt, rostrisque, et aduncis unguibus iras
Exercent, alasque adversaque pectora lassant:
Inseriaeque cadunt cineri cognata sepulto
Corpora τ seque viro forti meminere creatas,
Praepetibus subitis nomen facit auctor 3 ab illo
Memnonides dictae, cum sol duodena peregit
Signa, parentali periturae· Marte rebellant.
Ergo aliis latrasse Dymantida flebile visum ε
Luctibus est Aurora suis intenta, piasque
Nunc quoque dat lacrymaS, et toto rorat in orbe.

590

595

600

605

610

615

