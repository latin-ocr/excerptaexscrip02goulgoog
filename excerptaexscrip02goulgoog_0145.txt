LIBER XIII. ' 13}

AEacidae ‚foecunda fui. Jacet Ilion ingens:

Eventuque gravi finita est publica clades:

Si finita tamen. Soli mihi Pergama restant τ ’ἱ 500
In cursuque meus dolor est. Modo maxima rerum,

Tot generis natisque potens, nuribusque viroque,

Nunc trahor exsul, inops, tumulis avulsa meorum,
Penelopae munus: quae me, data pensa trahentem,

Matribus ostendens IthaciS, “ Haec Hectoris illa est 505 „

Clara parens ε haec est,’' dicet, “ Priameia conjux.’'

Postque tot amissos tu nunc, quae sola levabas

Maternos luctuS, hostilia busta piasti.

Inferias hosti peperi. Quo ferrea resto?

Quidve moror ? 'quo me servas, danmosa senectus? 510

Quid, di crudeleS, nisi quo nova funera cernam,

Vivacem differtis anum ? Quis posse putaret?

Felicem Priamum, post diruta Pergama, dici?

Felix morte sua, nec te, mea nata, peremptam

Adspicit, et vitam pariter regnumque reliquit. 51'5

At (puto) funeribus dotabere‚ regia virgo 3

Condeturque tuum monumentis corpus· avitis·

Non haec est fortuna domus. Tibi munera matris

Contingent fletuS, peregrinaeque haustus arenae.

Omnia perdidimus. Superest, cur vivere tempus 520

In breve sustineam, proles gratissima matri,

Nunc soluS, quondam minimus de stirpe virili,

Has datus Ismario regi Polydorus in oras.

Quid moror interea crudelia vulnera lymphis

Abluere‚ et sparsos immiti sanguine vultus ? ’ 525
Dixit z et⁸ad littus passu processit anili,

Albentes laniata comas· ‘ Date, Troades, urnam,'

Dixerat infelix, liquidas hauriret ut undas z

Adspicit ejectum Polydori in littore corpus,

