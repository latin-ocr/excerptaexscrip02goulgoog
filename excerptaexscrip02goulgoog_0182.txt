168 HEROIDES.

Ut rediit animus, pariter, rediere dolores 3
Pectora legitimus casta momordit amor.

Nec mihi pectendos cura est praebere capillos ε
Nec libet aurata corpora veste tegi.

Ut quas pampinea tetigisse Bicorniger hasta ·
Creditur3 huc illuc, quo furor egit, eo.

Conveniunt matres Phylleides, et mihi clamant,
‘ Indue regaleS, Laodamia, sinus.’

Scilicet ipsa geram saturatas murice vestes ε
Bella sub Iliacis moenibus ille gerat?

Ipsa comas pectar ι galea caput ille prematur ?
Ipsa novas vestes: dura vir arma ferat?

Qua possum, squalore tuos imitata labores
Dicar ε et haec belli tempora tristis agam.

Dux Pari Priamide, damno formose tuorum,
Tam sis hostis inerS, -quam malus hospes eras.

Aut te Taenariae faciem culpasse maritae,
Aut illi vellem displicuisse tuam.

Tu, qui pro rapta nimium, Menelae, laboras,
Hei mihi, quam multis flebilis ultor eris l

Di, precor, a nobis omen removete sinistrum ε
Et sua det reduci vir meus arma Jovi.

Sed timeo t quotiesque subit miserabile bellum,
More nivis, lacrymae, sole madentis, eunt.

Ilion et Tenedos, Simoisque, et XanthuS, et Ide,
Nomina sunt ipso pene timenda sono.

Nec rapere ausurus, nisi se defendere posset,
Hospes erat ε vires noverat ille suas·

Venerat (ut fama est) multo spectabilis aum,
Quique suo Phrygias corpore ferret opes.

Classe virisque potenS, per quae fera bella geruntur z

Et sequitur regni pars quotacunque sui.

30

35

40

4βὸ

50

55

60

